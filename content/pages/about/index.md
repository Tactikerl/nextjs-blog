---
title: Om oss - Historien og arven
profileGallery:
  - name: Nils Otto Pleym
    text: Styreleder
    image: /uploads/pngitem_307416.png
    alt: profilbilde
  - name: Monika Christine Raab
    text: Styremedlem
    image: /uploads/pngitem_307416.png
    alt: profilbilde
  - name: Morten Bue Svaleng Kvammen
    text: >-
      Styremedlem


      Morten Kvammen er familiens representant i styret og sønn til søskenbarn av Sture og Tormod.


      Morten er opptatt av at musikkgleden som Halvorsenfamilien representerte skal leve videre.
    image: /uploads/_kjekkmann.jpg
    alt: profilbilde
---
Halvorsen familien eller Solberg og Kvammen for den saks skyld har en over 100 års historie i Sør-Varanger. På 1920 tallet var det vekst i Sør-Varanger og mange kom hit for å søke arbeid på A/S Sydvaranger.
Lofotjenta Antonette Kvammen( født Solberg) kom først av tre søsken, etterfulgt av sin bror Alfred Solberg og sin søster Solveig Halvorsen, og det er i hovedsak Halvorsenfamilien dette handler om. Halvorsenfamilien bestod av seks barn, hvor tre stykker dør tidlig av tuberkolose. En fjerde bror Odd, dør brått i 1958. Igjen står Trygve og Solveig med to sønner Tormod og Sture. Stures fødsel i 1945 er komplisert og han blir født med en hjerneskade. Tormod er ungkar og spellemann hele livet og barnløs.
Både Trygve og Solveig var veldig musikalske og sang og musikk preget hjemmet deres. Barna arvet interessen og iveren for musikk. Det ble fortalt at Petra, en av de eldste i søskenflokken hadde et eget barnekor som 10 åring. Tormod og Odd i lag med fetteren Terje Solberg var sentrale i et populært Kirkenesband på 50 tallet, nemlig Snappy Swingers.
Hjemmet og familien Halvorsen beskrives som et inkluderende og åpent hjem. Et hjem som var full av musikk og glede, selv om krig og sykdom må ha vært sterke prøvelser for Trygve og Solveig.
Tormod dør i 2001 og det er kun Sture igjen i familien. Søskenbarnene Kåre Kvammen og Terje Solberg tar da initiativet for å legge til rette for å opprette et legat etter familien Halvorsen. Det blir utformet et testament hvor Sture oppretter legatet «Sture og Tormod Halvorsens legat for musikkstuderende» Legatet skal opprettes etter hans død. Legatet skal tilgodese musikkstuderende fra Finnmark. Sture dør i 2017. Stures formue er plassert i fond og avkastningen skal deles ut som stipend til ungdom fra Finnmark som skal eller er i gang med å studere musikk på et høyere nivå. Se vedtekter.